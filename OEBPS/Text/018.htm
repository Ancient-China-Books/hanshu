<?xml version='1.0' encoding='utf-8'?>
<html class="ie6 oldie" lang="zh-tw" xml:lang="zh-tw" xmlns="http://www.w3.org/1999/xhtml"><head>
<meta content="width=device-width, initial-scale=1" name="viewport"/>
<title id="toc_1">二十四史-漢書-卷十八‧外戚恩澤侯表第六</title>
<style type="text/css">
.tdT1 {
  width: 14%;
}
</style><link href="../Styles/boilerplate.css" rel="stylesheet" type="text/css"/>
<link href="../Styles/Layout01.css" rel="stylesheet" type="text/css"/>
</head>
<body>
<div class="gridContainer clearfix">
<div id="Main"><div class="main">
<div class="feature">
　　<h1>卷十八・外戚恩澤侯表第六</h1>
<hr/>
<p id="online_toc_0">自古受命及中興之君，必興滅繼絕，脩廢舉逸，然後天下歸仁，四方之政行焉。<span class="style7">師古曰：「論語孔子陳帝王之法云『審法度，修廢官，四方之政行焉；興滅國，繼絕世，舉逸人，天下之人歸心焉。』故此序引之也。」</span>傳稱武王克殷，追存賢聖，至乎不及下車。<span class="style7">師古曰：「禮記云『武王克殷，未及下車，而封黃帝之後於薊，封帝堯之後於祝，封帝舜之後於陳。』此其事也。」</span>世代雖殊，其揆一也。高帝撥亂誅暴，庶事草創，日不暇給，然猶脩祀六國，求聘四皓，過魏則寵無忌之墓，適趙則封樂毅之後。<span class="style7">師古曰：「高紀十二年詔云：『秦皇帝、楚隱王、魏安釐王、齊愍王、趙悼襄王皆絕無後。其與秦皇帝守冢二十家，楚、魏、齊各十家，趙及魏公子無忌各五家。』張良傳高帝謂四人曰『吾求公，公避逃我，今公何自從吾兒游乎？』又高紀十年『求樂毅有後乎，得其孫叔，封之樂鄉，號華成君』也。楚、魏、齊、趙皆舊六國，故緫云六國。四皓須眉皓白，故謂之四皓。稱號在王貢兩龔鮑傳。」</span>及其行賞而授位也，爵以功為先後，官用能為次序。後嗣共己遵業，舊臣繼踵居位。<span class="style7">師古曰：「共讀曰恭。」</span>至乎孝武，元功宿將略盡。會上亦興文學，進拔幽隱，公孫弘自海瀕而登宰相，<span class="style7">師古曰：「海瀕，謂近海之地。瀕音頻，又音賔。」</span>於是寵以列侯之爵。又疇咨前代，詢問耆老，初得周後，復加爵邑。自是之後，宰相畢侯矣。元、成之間，晚得殷世，以備賔位。</p>
<p id="online_toc_1">漢興，外戚與定天下，侯者二人。<span class="style7">服虔曰：「呂后兄周呂侯澤、建成侯釋之。」師古曰：「與讀曰豫，言豫其功也。」</span>故誓曰：「非劉氏不王，若有亡功非上所置而侯者，天下共誅之。」是以高后欲王諸呂，王陵廷爭；孝景將侯王氏，脩侯犯色。<span class="style7">師古曰：「脩音條。」</span>卒用廢黜。是後薄昭、竇嬰、上官、衞、霍之侯，以功受爵。其餘后父據春秋襃紀之義，<span class="style7">應劭曰：「春秋，天子將納后於紀，紀本子爵也，故先襃為侯，言王者不取於小國。」</span>帝舅緣大雅申伯之意，<span class="style7">應劭曰：「申伯，周宣王元舅也，為邑於謝。後世欲光寵外親者，緣申伯之恩，援此義以為諭也。」</span>寖廣博矣。<span class="style7">師古曰：「寖，漸也。」</span>是以別而叙之。</p>
<table class="style10">
<tbody>
<tr class="style4">
<td class="tdT1">號謚姓名</td>
<td class="tdT1">侯狀戶數</td>
<td class="tdT1">始封</td>
<td class="tdT1">子</td>
<td class="tdT1">孫</td>
<td class="tdT1">曾孫</td>
<td class="tdT1">玄孫</td>
</tr>
<tr>
<td>臨泗侯呂公</td>
<td>以漢王后父賜號。</td>
<td>元年封，四年薨，高后元年追尊曰呂宣王。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>周呂令武侯澤</td>
<td>以客從入漢，定三秦，將兵下碭，漢王敗彭城，往從之，佐定天下。</td>
<td>六年正月丙戌封，三年薨。</td>
<td>侯台嗣，高祖九年更封為鄜侯，四年，高后元年，為呂王，二年薨，謚曰肅，追尊令武曰悼武王。</td>
<td>腄
                                  <p id="online_toc_2">三年，王嘉嗣，坐驕廢。侯通，嘉弟，六年四月丁酉封，八年，為燕王，九月，反，誅。</p></td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>東平
                                  <p id="online_toc_3">侯庀，通弟，八年五月丙辰封，九月，反，誅。 </p>
<p class="style7" id="online_toc_4">師古曰：「腄音之瑞反。庀音匹履反。」</p></td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>汶
                                  <p id="online_toc_5">侯產，台弟，高后元年四月辛卯封，六年，為呂王，七年，為梁王，八年，反，誅。 </p>
<p class="style7" id="online_toc_6">師古曰：「汶音問。」</p></td>
<td>　</td>
<td>　</td>
<td>　</td>
</tr>
<tr>
<td>建成康侯釋之</td>
<td>以客從擊秦。漢王入漢，使釋之歸豐衞太上皇。</td>
<td>六年四月丙戌封，九年薨。</td>
<td>孝惠二年，侯則嗣，七年，有罪，免。則弟種，高后元年四月乙酉封，奉呂宣王國，七年，更為不其侯，八年，反，誅。</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>漢陽
                                  <p id="online_toc_7">侯祿，種弟，高后元年九月丙寅封，八年，為趙王，追尊康侯曰趙昭王，九月，反，誅。</p></td>
<td>　</td>
<td>　</td>
<td>　</td>
</tr>
</tbody>
</table>
<p id="online_toc_8">右高祖三人。</p>
<table class="style10">
<tbody>
<tr>
<td class="tdT1">扶柳侯呂平</td>
<td class="tdT1">以皇太后姊長姁子侯。
                                  <p class="style7" id="online_toc_9">師古曰：「平旣呂氏所生，不當姓呂，蓋史家唯記母族也。姁音況于反。又音況羽反。」</p></td>
<td class="tdT1">元年四月丙寅封，八年，反，誅。</td>
<td class="tdT1">　</td>
<td class="tdT1">　</td>
<td class="tdT1">　</td>
<td class="tdT1">　</td>
</tr>
<tr>
<td>襄城侯義</td>
<td>以孝惠子侯。</td>
<td>四月辛卯封，三年，為常山王。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>軹侯朝</td>
<td>以孝惠子侯。</td>
<td>四月辛卯封，四年，為常山王。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>壺關侯武</td>
<td>以孝惠子侯。</td>
<td>四月辛卯封，六年，為淮陽王。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>昌平侯大</td>
<td>以孝惠子侯。</td>
<td>二月癸未封，七年，為呂王。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>贅其侯呂勝</td>
<td>以皇太后昆弟子淮陽丞相侯。</td>
<td>四月丙申封，八年，反，誅。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>滕侯呂更始</td>
<td>為舍人郎中十二歲，以都尉屯霸上，用楚丞相侯。</td>
<td>四月丙申封，八年，反，誅。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>呂成侯呂忿</td>
<td>以皇太后昆弟子侯。</td>
<td>四月丙申封，八年，反，誅。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>祝茲侯呂瑩
                                  <p class="style7" id="online_toc_10">師古曰：「瑩音滎，又音烏瞑反。」</p></td>
<td>以皇太后昆弟子侯。</td>
<td>八年四月丁酉封，九月，反，誅。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>建陵侯張釋寺人</td>
<td>以大謁者勸王諸呂侯。</td>
<td>四月丁酉封，九月，免。</td>
<td>　</td>
<td>　</td>
<td>　</td>
<td>　</td>
</tr>
</tbody>
</table>
<p id="online_toc_11">右高后十人。五人隨父，凡十五人。</p>
<table class="style10">
<tbody>
<tr>
<td class="tdT1">軹侯薄昭</td>
<td class="tdT1">高祖七年為郎，從軍十七年，以中大夫迎帝於代，以車騎將軍迎皇太后，侯，萬戶。</td>
<td class="tdT1">元年正月乙巳封，十年，坐殺使者，自殺。帝臨，為置後。</td>
<td class="tdT1">十一年，易侯戎奴嗣，三十年薨。</td>
<td class="tdT1">建元二年，侯梁嗣。</td>
<td class="tdT1">　</td>
<td class="tdT1">　</td>
</tr>
<tr>
<td>鄔侯駟鈞
                                  <p class="style7" id="online_toc_12">師古曰：「鄔音一戶反，又音於度反。」</p></td>
<td>以齊王舅侯。</td>
<td>四月辛未封，六年，坐濟北王興居舉兵反弗救，免。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>周陽侯趙兼</td>
<td>以淮南王舅侯。</td>
<td>四月辛未封，六年，有罪，免。</td>
<td>　</td>
<td>　</td>
<td>　</td>
<td>　</td>
</tr>
</tbody>
</table>
<p id="online_toc_13">右孝文三人。</p>
<table class="style10">
<tbody>
<tr>
<td class="tdT1">章武景侯竇廣國</td>
<td class="tdT1">以皇太后弟侯，萬一千戶。</td>
<td class="tdT1">孝文後七年六月乙卯封，七年薨。</td>
<td class="tdT1">孝景七年，共侯定嗣，十八年薨。</td>
<td class="tdT1">元光三年，侯常生嗣，十年，元狩元年，坐謀殺人，未殺，免。</td>
<td class="tdT1">　</td>
<td class="tdT1">　</td>
</tr>
<tr>
<td>南皮侯竇彭祖</td>
<td>以皇太后兄子侯。</td>
<td>六月乙卯封，二十一年薨。</td>
<td>建元六年，夷侯良嗣，五年薨。</td>
<td>元光五年，侯桑林嗣，十八年，元鼎五年，坐酎金免。</td>
<td>　</td>
<td>　</td>
</tr>
<tr>
<td>魏其侯竇嬰</td>
<td>以將軍屯滎陽扞破吳楚七國侯。皇太后昆弟子。</td>
<td>三年六月乙巳封，二十三年，元光四年，有罪，棄市。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>蓋靖侯王信</td>
<td>以皇后兄侯。</td>
<td>中五年五月甲戌封，二十五年薨。</td>
<td>元光三年，頃侯充嗣。</td>
<td>侯受嗣，元鼎五年坐酎金免。</td>
<td>　</td>
<td>　</td>
</tr>
</tbody>
</table>
<br/>
<p id="online_toc_14">右孝景四人。</p>
<table class="style10">
<tbody>
<tr>
<td class="tdT1">武安侯田蚡</td>
<td class="tdT1">以皇太后同母弟侯。</td>
<td class="tdT1">孝景後三年三月封，十年薨。</td>
<td class="tdT1">元光四年，侯恬嗣，五年，元朔三年，坐衣襜褕入宮，不敬，免。
                                  <p class="style7" id="online_toc_15">師古曰：「衣謂著之也。襜褕，直裾裨衣也。襜音昌占反。褕音踰。」</p></td>
<td class="tdT1">　</td>
<td class="tdT1">　</td>
<td class="tdT1">　</td>
</tr>
<tr>
<td>周陽懿侯田勝</td>
<td>以皇太后同母弟侯。</td>
<td>三月封，十二年薨。</td>
<td>元光六年，侯祖嗣，八年，元狩三年，坐當歸軹侯宅不與，免。</td>
<td>　</td>
<td>　</td>
<td>　</td>
</tr>
<tr>
<td>長平烈侯衞青</td>
<td>以將軍擊匈奴取朔方侯，後破右賢王，益封，又封三子。皇后弟。</td>
<td>元朔二年二月丙辰封，二十三年薨。</td>
<td>宜春
                                  <p id="online_toc_16">侯伉，五年四月丁未以青功封，元鼎元年坐撟制不害免，太初元年嗣侯，五年闌入宮，完為城旦。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>陰安
                                  <p id="online_toc_17">侯不疑，四月丁未以青功封，十二年，元鼎五年，坐酎金免。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>發干
                                  <p id="online_toc_18">侯登，四月丁未以青功封，坐酎金免。</p></td>
<td>元康四年，詔賜青孫錢五十萬，復家。</td>
<td>永始元年，青曾孫玄以長安公乘為侍郎。</td>
<td>元始四年，賜青玄孫賞爵關內侯。</td>
</tr>
<tr>
<td>平津獻侯公孫弘</td>
<td>以丞相詔所襃侯，三百七十三戶。</td>
<td>元朔三年十一月乙丑封，六年薨。</td>
<td>元狩三年，侯度嗣，十三年，元封四年，坐為山陽太守詔徵鉅野令史成不遣，完為城旦。</td>
<td>　</td>
<td>　</td>
<td>高城</td>
</tr>
<tr>
<td>冠軍景桓侯霍去病</td>
<td>以校尉擊匈奴侯，後以將軍破祈連迎昆邪王，益封。皇后姊子。</td>
<td>六年四月壬申封，七年薨。</td>
<td>南陽元鼎元年，哀侯嬗嗣，七年薨，亡後。
                                  <p class="style7" id="online_toc_19">師古曰：「嬗音上戰反。」</p></td>
<td>樂平
                                  <p id="online_toc_20">侯山，地節二年四月癸巳以從祖祖父大將軍光功封，三千戶，四年，坐謀反，誅。</p></td>
<td>　</td>
<td>東郡</td>
</tr>
<tr>
<td>　</td>
<td>　</td>
<td>　</td>
<td>　</td>
<td>冠陽
                                  <p id="online_toc_21">侯雲，山弟，三年四月戊申以大將軍光功封，千八百戶，四年，坐謀反，誅。</p></td>
<td>　</td>
<td>南陽</td>
</tr>
<tr>
<td>周子南君姬嘉</td>
<td>以周後詔所襃侯，三千戶。</td>
<td>元鼎四年十一月丁卯封，六年薨。</td>
<td>元封四年，君置嗣，二十四年薨。</td>
<td>始元四年，君當嗣，十六年，地節三年，坐使奴殺家丞，棄市。</td>
<td>　</td>
<td>長社</td>
</tr>
<tr>
<td>　</td>
<td>　</td>
<td>　</td>
<td>　</td>
<td>元康元年三月丙戌，君延年以當弟紹封，初元五年正月癸巳，更封為周承休侯，位次諸侯王，二十九年薨，謚曰考。</td>
<td>建昭三年，質侯安嗣，四年薨。</td>
<td>陽朔二年，釐侯世嗣，八年薨。</td>
</tr>
<tr>
<td>　</td>
<td>　</td>
<td>　</td>
<td>六世
                                  <p id="online_toc_22">永始二年，侯當嗣，七年，綏和元年，進爵為公，地滿百里，元始四年，為鄭公，王莽篡位，為章牟公。</p></td>
<td>七世
                                  <p id="online_toc_23">天鳳元年，公常嗣，建武二年五月戊辰更為周承休侯。</p></td>
<td>八世
                                  <p id="online_toc_24">五年，侯武嗣，十三年，更為衞公。</p></td>
<td>觀</td>
</tr>
<tr>
<td>樂通侯欒大</td>
<td>以方術詔所襃侯，三千戶。</td>
<td>四年四月乙巳封，五年，坐罔上，要斬。</td>
<td>　</td>
<td>　</td>
<td>　</td>
<td>高平</td>
</tr>
<tr>
<td>牧丘恬侯石慶</td>
<td>以丞相及父萬石積行侯。</td>
<td>五年九月丁丑封，十年薨。</td>
<td>太初三年，侯德嗣，二年，天漢元年，坐為太常失法罔上，祠不如令，完為城旦。</td>
<td>　</td>
<td>　</td>
<td>平原</td>
</tr>
<tr>
<td>富民定侯車千秋</td>
<td>以丞相侯，八百戶，以遺詔益封，凡千六百戶。</td>
<td>征和四年六月丁巳封，十二年薨。</td>
<td>元鳳四年，侯順嗣，六年，本始三年，坐為虎牙將軍擊匈奴詐增虜獲，自殺。</td>
<td>　</td>
<td>　</td>
<td>蘄</td>
</tr>
</tbody>
</table>
<br/>
<p id="online_toc_25">右孝武九人。三人隨父，凡十二人。</p>
<table class="style10">
<tbody>
<tr>
<td class="tdT1">博陸宣成侯霍光</td>
<td class="tdT1">以奉車都尉捕反者莽何羅侯，二千三百五十戶，後以大將軍益封，萬七千二百戶。</td>
<td class="tdT1">始元二年正月壬寅封，十七年薨。</td>
<td class="tdT1">地節二年四月癸卯，侯禹嗣，四年，謀反，要斬。</td>
<td class="tdT1">　</td>
<td class="tdT1">元始二年四月乙酉，侯陽以光從父昆弟之曾孫龍勒士伍紹封，三千戶，王莽篡位，絕。</td>
<td class="tdT1">北海河間東郡
                                  <p class="style7" id="online_toc_26">師古曰：「光初封食北海、河間，後益封又食東郡。」</p></td>
</tr>
<tr>
<td>安陽侯上官桀</td>
<td>以騎都尉捕反者莽何羅侯，二千三百戶。女孫為皇后。</td>
<td>正月壬寅封，五年，元鳳元年，反，誅。</td>
<td>桑樂侯安始元五年六月辛丑以皇后父車騎將軍封，千五百戶，二年，反，誅。</td>
<td>　</td>
<td>　</td>
<td>蕩陰
                                  <p class="style7" id="online_toc_27">師古曰：「桀所食也。」 </p>
<p id="online_toc_28">千乘 </p>
<p class="style7" id="online_toc_29">師古曰：「安所食也。」</p></td>
</tr>
<tr>
<td>宜春敬侯王訢</td>
<td>以丞相侯，子譚與大將軍光定策，益封，坐法削戶五百，定六百八戶。</td>
<td>元鳳四年二月乙丑封，二年薨。</td>
<td>元鳳六年，康侯譚嗣，四十五年薨。</td>
<td>建始三年，孝侯咸嗣，十八年薨。</td>
<td>元延元年，釐侯章嗣，八年薨。</td>
<td>汝南
                                  <p id="online_toc_30">建平三年，侯強嗣，二十六年，更始元年，為兵所殺。</p></td>
</tr>
<tr>
<td>安平敬侯楊敞</td>
<td>以丞相侯，七百戶，與大司馬大將軍光定策，益封子忠，凡五千五百四十七戶。</td>
<td>六年二月乙丑封，一年薨。</td>
<td>元平元年，頃侯忠嗣，十一年薨。</td>
<td>元康三年，侯譚嗣，九年，五鳳四年，坐為典屬國季父惲有罪，譚言誹，免。</td>
<td>　</td>
<td>汝南</td>
</tr>
<tr>
<td>富平敬侯張安世</td>
<td>以右將軍光祿勳輔政勤勞侯，以車騎將軍與大將軍光定策，益封，凡萬三千六百四十戶。</td>
<td>十一月乙丑封，十三年薨。</td>
<td>陽都
                                  <p id="online_toc_31">元康四年，愛侯延壽嗣，十一年薨。元康三年三月乙未，侯彭祖以世父故掖庭令賀有舊恩封，千六百戶，四年，神爵三年，為小妻所殺。</p></td>
<td>甘露三年，繆侯敞嗣，四年薨。
                                  <p class="style7" id="online_toc_32">師古曰：「自敞以下至純皆延壽之嗣也。」</p></td>
<td>初元二年，共侯臨嗣，十五年薨。</td>
<td>平原
                                  <p id="online_toc_33">思侯放嗣，三十六年薨。</p></td>
</tr>
<tr>
<td>　</td>
<td>　</td>
<td>　</td>
<td>六世
                                  <p id="online_toc_34">建平元年，侯純嗣，王莽建國四年更為張鄉侯，建武中為武始侯。</p></td>
<td>　</td>
<td>　</td>
<td>　</td>
</tr>
<tr>
<td>陽平節侯蔡義</td>
<td>以丞相侯，前為御史大夫與大將軍光定策，益封，凡七百戶。</td>
<td>元平元年九月戊戌封，三年，本始四年薨，亡後。</td>
<td>　</td>
<td>　</td>
<td>　</td>
<td>　</td>
</tr>
</tbody>
</table>
<p id="online_toc_35">右孝昭六人。一人桑樂侯隨父，凡七人。</p>
<table class="style10">
<tbody>
<tr>
<td class="tdT1">營平壯侯趙充國</td>
<td class="tdT1">以後將軍與大將軍光定策功侯，千二百七十九戶。</td>
<td class="tdT1">本始元年八月辛未封，二十二年薨。</td>
<td class="tdT1">甘露三年，質侯弘嗣，二十二年薨。</td>
<td class="tdT1">建始四年，考侯欽嗣，七年薨。</td>
<td class="tdT1">陽朔三年，侯岑嗣，十二年，元延三年，坐父欽詐以長安女子王君俠子為嗣，免。戶二千九百四十四。</td>
<td class="tdT1">濟南</td>
</tr>
<tr>
<td>平丘侯王遷</td>
<td>以光祿大夫與大將軍光定策功侯，千二百五十三戶。</td>
<td>八月辛未封，五年，地節二年，坐平尚書聽請受臧六百萬，自殺。
                                  <p id="online_toc_36"><span class="style7">如淳曰：「律，諸為人請求於吏以枉法，而事巳行，為聽行者，皆為司寇。」　師古曰：「有人私請求，而聽受之。</span>」</p></td>
<td>　</td>
<td>　</td>
<td>　</td>
<td>肥城</td>
</tr>
<tr>
<td>昌水侯田廣明</td>
<td>以鴻臚擊武都反氐賜爵關內侯，以左馮翊與大將軍光定策侯，二千七百戶。</td>
<td>八月辛未封，三年，坐為祁連將軍擊匈奴不至期，自殺。</td>
<td>　</td>
<td>　</td>
<td>　</td>
<td>於陵</td>
</tr>
<tr>
<td>陽城侯田延年</td>
<td>以大司農與大將軍光定策功侯，二千四百五十三戶。</td>
<td>八月辛未封，二年，坐為大司農盜都內錢三千萬，自殺。
                                  <p class="style7" id="online_toc_37">如淳曰：「天子錢藏中都內，又曰大內。」</p></td>
<td>　</td>
<td>　</td>
<td>　</td>
<td>濟陽</td>
</tr>
<tr>
<td>爰氏肅侯便樂成
                                  <p class="style7" id="online_toc_38">師古曰：「杜周傳作史樂成。霍光傳作使樂成。今此云姓便，三者不同，疑表誤。」</p></td>
<td>以少府與大將軍光定策功侯，二千三百二十七戶。</td>
<td>八月辛未封，一年薨。</td>
<td>本始二年，康侯輔嗣，三年薨。</td>
<td>地節元年，哀侯臨嗣，二年薨，亡子，絕。</td>
<td>元始五年閏月丁酉，侯鳳以樂成曾孫紹封，千戶，王莽敗，絕。</td>
<td>單父</td>
</tr>
<tr>
<td>扶陽節侯韋賢</td>
<td>以丞相侯，七百一十一戶。</td>
<td>三年六月甲辰封，十年薨。</td>
<td>神爵元年，共侯玄成嗣，九年，有罪，削一級為關內侯，永光二年二月丁酉復以丞相侯，六年薨。</td>
<td>建昭三年，頃侯寬嗣。</td>
<td>元延元年，釐侯育嗣。</td>
<td>蕭
                                  <p id="online_toc_39">侯湛嗣，元始中戶千四百二十，王莽敗，絕。</p></td>
</tr>
<tr>
<td>平恩戴侯許廣漢</td>
<td>以皇太子外祖父昌成君侯，五千六百戶。</td>
<td>地節三年四月戊申封，七年薨，亡後。</td>
<td>初元元年，共侯嘉以廣漢弟子中常侍紹侯，二十二年薨。</td>
<td>河平一年，嚴侯況嗣。</td>
<td>鴻嘉二年，質侯旦嗣，二十九年薨。</td>
<td>建國四年，侯敬嗣，王莽敗，絕。</td>
</tr>
<tr>
<td>高平憲侯魏相</td>
<td>以丞相侯，八百一十三戶。</td>
<td>地節三年六月壬戌封，八年薨。</td>
<td>神爵三年，侯弘嗣，六年，甘露元年，坐酎宗廟騎至司馬門，不敬，削爵一級為關內侯。</td>
<td>　</td>
<td>　</td>
<td>柘</td>
</tr>
<tr>
<td>平昌節侯王無故</td>
<td>以帝舅關內侯侯，六百戶。</td>
<td>四年二月甲寅封，九年薨。</td>
<td>五鳳元年，考侯接嗣，十六年薨。</td>
<td>永光三年，釐侯臨嗣，二十一年薨。</td>
<td>鴻嘉元年，侯獲嗣，三十八年，建武五年，詔書復獲。
                                  <p class="style7" id="online_toc_40">師古曰：「以其失爵復之也。復音方目反。」</p></td>
<td>　</td>
</tr>
<tr>
<td>樂昌共侯王武</td>
<td>以帝舅關內侯侯，六百戶。</td>
<td>二月甲寅封，十四年薨。</td>
<td>甘露二年，戾侯商嗣，二十七年薨。</td>
<td>河平四年，侯安嗣，二十七年，元始三年，為王莽所殺。</td>
<td>　</td>
<td>汝南</td>
</tr>
<tr>
<td>陽城繆侯劉德</td>
<td>以宗正關內侯行謹重為宗室率，侯，子安民以戶五百贖弟更生罪，減一等，定戶六百四十戶。</td>
<td>四年三月甲寅封，十年薨。</td>
<td>五鳳二年，節侯安民嗣，八年薨。</td>
<td>初元元年，釐侯慶忌嗣，二十一年薨。</td>
<td>居攝元年，侯颯嗣，王莽敗，絕。
                                  <p class="style7" id="online_toc_41">師古曰：「颯音立。」</p></td>
<td>汝南</td>
</tr>
<tr>
<td>樂陵安侯史高</td>
<td>以悼皇考舅子侍中關內侯與發霍氏姦，侯，二千三百戶。
                                  <p class="style7" id="online_toc_42">師古曰：「與讀曰豫。」</p></td>
<td>八月乙丑封，二十四年薨。</td>
<td>永光二年，嚴侯術嗣，十一年薨。</td>
<td>建始二年，康侯崇嗣，四年薨，亡後。元延二年六月癸巳，侯淑以崇弟紹封，亡後。</td>
<td>元始四年，侯岑以高曾孫紹封，王莽敗，絕。</td>
<td>　</td>
</tr>
<tr>
<td>　</td>
<td>　</td>
<td>武陽頃侯丹</td>
<td>鴻嘉元年四月庚辰以帝為太子時輔導有舊恩侯，千三百戶，七年薨。</td>
<td>永始四年，煬侯邯嗣，十一年薨。</td>
<td>元壽二年，侯獲嗣，更始元年為兵所殺。</td>
<td>郯</td>
</tr>
<tr>
<td>邛成共侯王奉光</td>
<td>以皇后父關內侯侯，二千七百五十戶。</td>
<td>元康二年三月癸未封，十八年薨。</td>
<td>初元二年，侯敞嗣，二十八年薨。</td>
<td>鴻嘉二年，侯勳嗣，十四年，建平二年，坐選舉不以實，罵廷史，大不敬，免。</td>
<td>元始元年，侯堅固以奉光曾孫紹封，王莽敗，絕。</td>
<td>濟陰</td>
</tr>
<tr>
<td>　</td>
<td>　</td>
<td>安平夷侯舜</td>
<td>初元元年癸卯以皇太后兄侍中中郎將封，千四百戶，十三年薨。</td>
<td>建昭四年，剛侯章嗣，十四年薨。</td>
<td>陽朔四年，釐侯淵嗣，二十五年薨。</td>
<td>元始五年，懷侯買嗣，王莽敗，絕。</td>
</tr>
<tr>
<td>將陵哀侯史曾</td>
<td>以悼皇考舅子侍中中郎將關內侯有舊恩侯，二千二百戶。</td>
<td>三月乙未封，五年，神爵四年薨，亡後。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>平臺康侯史玄</td>
<td>以悼皇考舅子侍中中郎將關內侯有舊恩侯，千九百戶。</td>
<td>三月乙未封，二十五年薨。</td>
<td>建昭元年，戴侯恁嗣，十九年薨。
                                  <p id="online_toc_43"><span class="style7">師古曰：「恁音女林反。」</span></p></td>
<td>鴻嘉二年，侯習嗣。</td>
<td>　</td>
<td>常山</td>
</tr>
<tr>
<td>博望頃侯許舜</td>
<td>以皇太子外祖父同產弟長樂衞尉有舊恩侯，千五百戶。</td>
<td>三月乙未封，四年薨。</td>
<td>神爵三年，康侯敞嗣，八年薨。</td>
<td>甘露三年，戾侯黨嗣，二十六年薨。</td>
<td>河平四年，釐侯並嗣，薨，亡後。</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>　</td>
<td>元延二年六月癸巳，侯報子以並弟紹封，千戶，王莽敗，絕。</td>
<td>　</td>
</tr>
<tr>
<td>樂成敬侯許延壽</td>
<td>以皇太子外祖父同產弟侍中關內侯有舊恩侯，千五百戶。</td>
<td>三月乙未封，十年薨。</td>
<td>甘露元年，思侯湯嗣，六年薨。</td>
<td>初元二年，哀侯常嗣，九年薨。</td>
<td>　</td>
<td>平氏</td>
</tr>
<tr>
<td>　</td>
<td>　</td>
<td>　</td>
<td>　</td>
<td>元延二年，節侯恭以常弟紹封，千戶。</td>
<td>建昭元年，康侯去疾嗣，二十一年，鴻嘉三年薨，亡後，侯修嗣，王莽敗，絕。</td>
<td>　</td>
</tr>
<tr>
<td>博陽定侯丙吉</td>
<td>以御史大夫關內侯有舊恩功德茂侯，千三百三十戶。</td>
<td>元康三年二月乙未封，八年薨。</td>
<td>五鳳三年，侯顯嗣，二年，甘露元年坐酎宗廟騎至司馬門，不敬，奪爵一級為關內侯。</td>
<td>鴻嘉元年六月己巳，康侯昌以吉孫紹封。</td>
<td>元始二年，釐侯並嗣。</td>
<td>南頓
                                  <p id="online_toc_44">侯勝客嗣，王莽敗，絕。</p></td>
</tr>
<tr>
<td>建成定侯黃霸</td>
<td>以丞相侯，六百戶，侯賞以定陶太后不宜立號，益封，二千二百戶。</td>
<td>五鳳三年二月壬申封，四年薨。</td>
<td>甘露三年，思侯賞嗣，三十年薨。</td>
<td>陽朔三年，忠侯輔嗣，二十七年薨。</td>
<td>居攝二年，侯輔嗣，王莽敗，絕。</td>
<td>沛</td>
</tr>
<tr>
<td>西平安侯于定國</td>
<td>以丞相侯，六百六十戶。</td>
<td>甘露三年五月甲子封，十一年薨。</td>
<td>永光四年，頃侯永嗣，二十四年薨。</td>
<td>鴻嘉元年，侯恬嗣，四十三年，更始元年絕。</td>
<td>　</td>
<td>臨淮</td>
</tr>
</tbody>
</table>
<p id="online_toc_45">右孝宣二十人。一人陽都侯隨父，凡二十一人。</p>
<table class="style10">
<tbody>
<tr>
<td class="tdT1">陽平頃侯王禁</td>
<td class="tdT1">以皇后父侯，二千六百戶，子鳳以大將軍益封五千四百戶，凡八千戶。</td>
<td class="tdT1">初元元年三月癸卯封，六年薨。</td>
<td class="tdT1">永光二年，敬成侯鳳嗣，二十年薨。</td>
<td class="tdT1">陽朔三年，釐侯襄嗣，十九年薨。</td>
<td class="tdT1">建平四年，康侯岑嗣，十三年薨。</td>
<td class="tdT1">東郡
                                  <p id="online_toc_46">建國三年，侯莫嗣，十二年，更始元年，為兵所殺。</p></td>
</tr>
<tr>
<td>　</td>
<td>　</td>
<td>安成共侯崇</td>
<td>建始元年二月壬子，以皇太后母弟散騎光祿大夫關內侯侯，萬戶，二年薨。</td>
<td>建始三年，靖侯奉世嗣，三十九年薨。</td>
<td>建國二年，侯持弓嗣，王莽敗，絕。</td>
<td>汝南</td>
</tr>
<tr>
<td>　</td>
<td>　</td>
<td>平阿安侯譚</td>
<td>河平二年六月乙亥，以皇太后弟關內侯侯，二千一百戶，十一年薨。</td>
<td>永始元年，剌侯仁嗣，十九年，為王莽所殺。</td>
<td>元始四年，侯述嗣，建武二年薨，絕。</td>
<td>沛</td>
</tr>
<tr>
<td>　</td>
<td>　</td>
<td>成都景成侯商</td>
<td>六月乙亥，以皇太后弟關內侯侯，二千戶，以大司馬益封二千戶，十六年薨。</td>
<td>元延四年，侯況嗣，四年，綏和二年，坐山陵未成置酒歌舞，免。</td>
<td>　</td>
<td>山陽</td>
</tr>
<tr>
<td>　</td>
<td>　</td>
<td>　</td>
<td>　</td>
<td>建平元年，侯邑以況弟紹封，王莽篡位，為隆信公，與莽俱死。</td>
<td>　</td>
<td>　</td>
</tr>
<tr>
<td>　</td>
<td>　</td>
<td>紅陽荒侯立</td>
<td>六月乙亥封，以皇太后弟關內侯侯，二千一百戶，三十年薨。</td>
<td>元始四年，侯柱嗣，王莽敗，絕。</td>
<td>曾孫
                                  <p id="online_toc_47">武桓侯泓，建武元年以父丹為將軍戰死，往與上有舊，侯。</p></td>
<td>南陽</td>
</tr>
<tr>
<td>　</td>
<td>　</td>
<td>曲陽煬侯根</td>
<td>六月乙亥，以皇太后弟關內侯侯，三千七百戶，再以大司馬益封七千七百戶，哀帝又益二千戶，凡萬二千四百戶，二十一年薨。</td>
<td>建平元年，侯涉嗣，王莽篡位，為直道公，為莽所殺。</td>
<td>　</td>
<td>九江</td>
</tr>
<tr>
<td>　</td>
<td>　</td>
<td>高平戴侯逢時</td>
<td>六月乙亥，以皇太后弟關內侯侯，三千戶，十八年薨。</td>
<td>元延四年，侯置嗣，王莽敗，絕。</td>
<td>　</td>
<td>臨淮</td>
</tr>
<tr>
<td>　</td>
<td>　</td>
<td>　</td>
<td>新都侯莽</td>
<td>永始元年五月乙未，以帝舅曼子侯，千五百戶，後篡位，誅。</td>
<td>襃新
                                  <p id="online_toc_48">侯安，元始四年四月甲子以莽功侯，二千戶，莽篡位，為信遷公，病死。 </p>
<p id="online_toc_49">賞都 </p>
<p id="online_toc_50">侯臨，四月甲子以莽功侯，二千戶。莽篡位為天子，侯為統義陽王，自殺。</p></td>
<td>南陽</td>
</tr>
<tr>
<td>樂安侯匡衡</td>
<td>以丞相侯，六百四十七戶。</td>
<td>建昭三年七月癸亥封，七年，建始四年，坐顓地盜土，免。</td>
<td>　</td>
<td>　</td>
<td>　</td>
<td>僮</td>
</tr>
</tbody>
</table>
<p id="online_toc_51">右孝元二人。一人安平侯隨父，凡三人。</p>
<table class="style10">
<tbody>
<tr>
<td class="tdT1">安昌節侯張禹</td>
<td class="tdT1">以丞相侯，六百一十七戶，益戶四百。</td>
<td class="tdT1">河平四年六月丙午封，二十一年薨。</td>
<td class="tdT1">建平二年，侯宏嗣，二十八年，更始元年，為兵所殺。</td>
<td class="tdT1">&gt;　</td>
<td class="tdT1">　</td>
<td class="tdT1">汝南</td>
</tr>
<tr>
<td>高陽侯薛宣</td>
<td>以丞相侯，千九十戶。</td>
<td>鴻嘉元年四月庚辰封，五年，永始二年，坐西州盜賊群輩免，其年復封，十年，綏和二年，坐不忠孝，父子賊傷近臣，免。</td>
<td>　</td>
<td>　</td>
<td>　</td>
<td>東莞</td>
</tr>
<tr>
<td>安陽敬侯王音</td>
<td>以皇太后從弟大司馬車騎將軍侯，千六百戶，子舜益封。</td>
<td>六月己巳封，五年薨。</td>
<td>永始二年，侯舜嗣，王莽篡位，為安新公。</td>
<td>建國三年，公攝嗣，更號和新公，與莽俱死。</td>
<td>　</td>
<td>　</td>
</tr>
<tr>
<td>成陽節侯趙臨</td>
<td>以皇后父侯，二千戶。</td>
<td>永始元年四月乙亥封，五年薨。</td>
<td>元延二年，侯訢嗣，建平元年，坐弟昭儀絕繼嗣，免，徙遼西。</td>
<td>　</td>
<td>　</td>
<td>新息</td>
</tr>
<tr>
<td>　</td>
<td>　</td>
<td>新成侯欽</td>
<td>綏和二年五月壬辰以皇太后弟封，一年，建平元年，坐弟昭儀絕繼嗣，免，徙遼西。</td>
<td>　</td>
<td>　</td>
<td>穰</td>
</tr>
<tr>
<td>高陵共侯翟方進</td>
<td>以丞相侯，千戶，哀帝即位，益子宣五百戶。</td>
<td>永始二年十一月壬子封，八千戶，八年薨。</td>
<td>綏和二年，侯宣嗣，十二年，居攝元年，弟東郡太守義舉兵欲討莽，莽滅其宗。</td>
<td>　</td>
<td>　</td>
<td>琅邪</td>
</tr>
<tr>
<td>定陵侯淳于長</td>
<td>以侍中衞尉言昌陵不可成侯，千戶。皇太后姊子。</td>
<td>元延三年二月丙午封，二年，綏和元年，坐大逆，下獄死。</td>
<td>　</td>
<td>　</td>
<td>　</td>
<td>汝南</td>
</tr>
<tr>
<td>殷紹嘉侯孔何齊</td>
<td>以殷後孔子世吉適子侯，千六百七十戶，後六月進爵為公，地方百里，建平二年益戶九百三十二。
                                  <p class="style7" id="online_toc_52">師古曰：「適讀曰嫡。孔吉之適子也。」</p></td>
<td>綏和元年二月甲子封，八年，元始二年，更為宋公。</td>
<td>　</td>
<td>　</td>
<td>　</td>
<td>沛</td>
</tr>
<tr>
<td>宜鄉侯馮參</td>
<td>以中山王舅侯，千戶。</td>
<td>綏和元年二月甲子封，建平元年，坐姊中山太后祝詛，自殺。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>氾鄉侯何武
                                  <p class="style7" id="online_toc_53">師古曰：「氾音凡。」</p></td>
<td>以大司空侯，千戶，哀帝即位益千戶。</td>
<td>四月乙丑封，十年，元始三年，為莽所殺，賜謚曰剌。</td>
<td>元始四年，侯況嗣，建國四年薨。</td>
<td>　</td>
<td>　</td>
<td>南陽</td>
</tr>
<tr>
<td>博山簡烈侯孔光</td>
<td>以丞相侯，千戶，元始元年益萬戶。</td>
<td>二年三月丙戌封，二年，建平二年，坐衆職廢，免，元壽元年五月乙卯復以丞相侯，六年薨。</td>
<td>元始五年，侯放嗣，王莽敗，絕。</td>
<td>　</td>
<td>　</td>
<td>順陽</td>
</tr>
</tbody>
</table>
<p id="online_toc_54">右孝成十人。安成、平阿、成都、紅陽、曲陽、高平、新都、武陽侯八人隨父，凡十八人。</p>
<table class="style10">
<tbody>
<tr>
<td class="tdT1">陽安侯丁明</td>
<td class="tdT1">以帝舅侯，五千戶。</td>
<td class="tdT1">綏和二年四月壬寅封，七年，元始元年，為王莽所殺。</td>
<td class="tdT1">　</td>
<td class="tdT1">　</td>
<td class="tdT1">　</td>
<td class="tdT1">　</td>
</tr>
<tr>
<td>孔鄉侯傅晏</td>
<td>以皇后父侯，三千戶，又益二千戶。</td>
<td>四月壬寅封，六年，元壽二年，坐亂妻妾位免，徙合浦。</td>
<td>　</td>
<td>　</td>
<td>　</td>
<td>夏丘</td>
</tr>
<tr>
<td>平周侯丁滿</td>
<td>以帝舅子侯，千七百三十九戶。</td>
<td>五月己丑封，元始三年，坐非正免。</td>
<td>　</td>
<td>　</td>
<td>　</td>
<td>湖陽</td>
</tr>
<tr>
<td>高樂節侯師丹</td>
<td>以大司馬關內侯侯，二千三十六戶。</td>
<td>綏和二年七月庚午封，一年，建平元年，坐漏泄免，元始三年二月癸巳更為義陽侯，二月薨。</td>
<td>侯業嗣，王莽敗，絕。</td>
<td>　</td>
<td>　</td>
<td>新野
                                  <p id="online_toc_55">東海</p></td>
</tr>
<tr>
<td>高武貞侯傅喜</td>
<td>以帝祖母皇太太后從父弟大司馬侯，二千三十戶。</td>
<td>建平元年正月丁酉封，十五年薨。</td>
<td>建國二年，侯勁嗣，王莽敗，絕。</td>
<td>　</td>
<td>　</td>
<td>杜衍</td>
</tr>
<tr>
<td>楊鄉侯朱博</td>
<td>以丞相侯，二千五十戶，上書以故事不過千戶，還千五十戶。</td>
<td>建平二年四月乙亥封，八月，坐誣罔，自殺。</td>
<td>　</td>
<td>　</td>
<td>　</td>
<td>湖陵</td>
</tr>
<tr>
<td>新甫侯王嘉</td>
<td>以丞相侯，千六十八戶。</td>
<td>三年四月丁酉封，三年，元壽元年，罔上，下獄瘐死。</td>
<td>元始四年，侯崇紹封，王莽敗，絕。</td>
<td>　</td>
<td>　</td>
<td>新野</td>
</tr>
<tr>
<td>汝昌侯傅商</td>
<td>以皇太太后從父弟封，千戶，後以奉先侯祀益封，凡五千戶。</td>
<td>四年二月癸卯封，一年，元壽元年，坐外附諸侯免。</td>
<td>元壽二年五月，侯昌以商兄子紹奉祀封，八月，坐非正免。</td>
<td>　</td>
<td>　</td>
<td>陽穀</td>
</tr>
<tr>
<td>陽新侯鄭業</td>
<td>以皇太太后同母弟子侯，千戶。</td>
<td>八月辛卯封，二年，元壽二年，坐非正免。</td>
<td>　</td>
<td>　</td>
<td>　</td>
<td>新野</td>
</tr>
<tr>
<td>高安侯董賢</td>
<td>以侍中駙馬都尉告東平王雲祝詛反逆侯，千戶，後益封，二千戶。</td>
<td>建平四年八月辛卯封，二年，元壽二年，坐為大司馬不合衆心免，自殺。</td>
<td>　</td>
<td>　</td>
<td>　</td>
<td>朱扶</td>
</tr>
<tr>
<td>方陽侯孫寵</td>
<td>以騎都尉與息夫躬告東平王反謀侯，千戶。</td>
<td>八月辛卯封，二年，元壽二年，坐前為姦讒免，徙合浦。</td>
<td>　</td>
<td>　</td>
<td>　</td>
<td>龍亢</td>
</tr>
<tr>
<td>宜陵侯息夫躬</td>
<td>以博士弟子因董賢告東平王反謀侯，千戶。</td>
<td>八月辛卯封，二年，元壽二年，坐祝詛，下獄死。</td>
<td>　</td>
<td>　</td>
<td>　</td>
<td>杜衍</td>
</tr>
<tr>
<td>長平頃侯彭宣</td>
<td>以大司空侯，二千七十四戶。</td>
<td>元壽二年五月甲子封，四年薨。</td>
<td>元始四年，節侯聖嗣，十四年薨。</td>
<td>天鳳五年，侯業嗣，王莽敗，絕。</td>
<td>　</td>
<td>濟南</td>
</tr>
</tbody>
</table>
<p id="online_toc_56">右孝哀十三人。新成、新都、平陽、營陵、德五人隨父，凡十八人。</p>
<table class="style10">
<tbody>
<tr>
<td class="tdT1">扶德侯馬宮</td>
<td class="tdT1">以大司徒侯，二千戶。</td>
<td class="tdT1">元始元年二月丙辰封，王莽篡位，為太子師，卒官。</td>
<td class="tdT1">　</td>
<td class="tdT1">　</td>
<td class="tdT1">　</td>
<td class="tdT1">贛榆</td>
</tr>
<tr>
<td>扶平侯王崇</td>
<td>以大司空侯，二千戶。</td>
<td>二月丙辰封，三年，為傅婢所毒，薨。</td>
<td>　</td>
<td>　</td>
<td>　</td>
<td>臨淮</td>
</tr>
<tr>
<td>廣陽侯甄豐</td>
<td>以左將軍光祿勳定策安宗廟侯，五千三百六十五戶。</td>
<td>二月癸巳封，王莽篡位，為廣新公，後為王莽所殺。</td>
<td>　</td>
<td>　</td>
<td>　</td>
<td>南陽</td>
</tr>
<tr>
<td>承陽侯甄邯
                                  <p class="style7" id="online_toc_57">師古曰：「承音烝。」</p></td>
<td>以侍中奉車都尉定策安宗廟功侯，二千四百戶。</td>
<td>三月癸卯封，王莽篡位，為承新公。</td>
<td>　</td>
<td>　</td>
<td>　</td>
<td>汝南</td>
</tr>
<tr>
<td>襃魯節侯公子寬</td>
<td>以周公世魯頃公玄孫之玄孫奉周祀侯，二千戶。</td>
<td>六月丙午封，薨。</td>
<td>十一月，侯相如嗣，更姓公孫氏，後更為姬氏。</td>
<td>　</td>
<td>　</td>
<td>南陽平</td>
</tr>
<tr>
<td>襃成侯孔均</td>
<td>以孔子世襃成烈君霸曾孫奉孔子祀侯，二千戶。</td>
<td>六月丙午封。</td>
<td>　</td>
<td>　</td>
<td>　</td>
<td>瑕丘</td>
</tr>
<tr>
<td>防鄉侯平晏</td>
<td>以長樂少府與劉歆、孔永、孫遷四人使治明堂辟雍得萬國驩心功侯，各千戶。</td>
<td>五年閏月丁丑封，王莽篡位，為就新公。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>紅休侯劉歆</td>
<td>以侍中犧和與平晏同功侯。</td>
<td>閏月丁酉封，王莽篡位，為國師公，後為莽所誅。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>寧鄉侯孔永</td>
<td>以侍中五官中郎將與平晏同功侯。</td>
<td>閏月丁酉封，王莽篡位，為大司馬。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>定鄉侯孫遷</td>
<td>以常侍謁者與平晏同功侯。</td>
<td>閏月丁酉封。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>常鄉侯王惲
                                  <p class="style7" id="online_toc_58">師古曰：「惲音於粉反。」</p></td>
<td>以太僕與閻遷、陳崇等八人使行風俗齊同萬國功侯，各千戶。</td>
<td>閏月丁酉封。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>望鄉侯閻遷</td>
<td>以鴻臚與王惲同功侯。</td>
<td>閏月丁酉封。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>南鄉侯陳崇</td>
<td>以大司徒司直與王惲同功侯。</td>
<td>閏月丁酉封。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>邑鄉侯李翕</td>
<td>以水衡都尉與王惲同功侯。</td>
<td>閏月丁酉封。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>亭鄉侯郝黨</td>
<td>以中郎將與王惲同功侯。</td>
<td>閏月丁酉封。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>章鄉侯謝殷</td>
<td>以中郎將與王惲同功侯。</td>
<td>閏月丁酉封。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>蒙鄉侯逯普
                                  <p class="style7" id="online_toc_59">師古曰：「逯音錄，字或作逮。二姓皆有之。」</p></td>
<td>以騎都尉與王惲同功侯。</td>
<td>閏月丁酉封，王莽篡位，為大司馬。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>盧鄉侯陳鳳</td>
<td>以中郎將與王惲同功侯。</td>
<td>閏月丁酉封。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>成武侯孫建</td>
<td>以強奴將軍有折衝之威侯。</td>
<td>閏月丁酉封，王莽篡位，為成新公。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>明統侯侯輔</td>
<td>以騎都尉明為人後一統之義侯。</td>
<td>閏月丁酉封。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>破胡侯陳馮</td>
<td>以父湯前為副校尉討郅支單于侯，千四百戶。</td>
<td>七月丙申封。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>討狄侯杜勳</td>
<td>以前為軍假丞手斬郅支單于首侯，千戶。</td>
<td>七月丙申封。</td>
<td>　</td>
<td>　</td>
<td>　</td>
<td>　</td>
</tr>
</tbody>
</table>
<br/>
<p id="online_toc_60">孝平二十二人，邛成、博陵、宣平、紅、舞陽、秺、樂陵、都成、新甫、爰氏、合陽、義陽、章鄉、信成、隨桃、襃新、賞都十七人隨父繼世，凡三十九人。</p>
<p class="style7" id="online_toc_61">師古曰：「據功臣表及王子侯表，平帝時無紅侯，唯周勃玄孫恭以元始二年紹封絳侯。疑紅字當為絳，轉寫者誤耳。又功臣表作童鄉侯，今此作章鄉，二表不同，亦當有誤也。」</p>
<hr/>
</div>
<!-- end .main --></div>
<!-- end #main --></div>
</div>
</body></html>