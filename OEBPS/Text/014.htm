<?xml version='1.0' encoding='utf-8'?>
<html class="ie6 oldie" lang="zh-tw" xml:lang="zh-tw" xmlns="http://www.w3.org/1999/xhtml"><head>
<meta content="width=device-width, initial-scale=1" name="viewport"/>
<title id="toc_1">二十四史-漢書-卷十四‧諸侯王表第二</title>
<style type="text/css">
.tdT1 {
  width: 12%;
}
.tdT2 {
  width: 11%;
}
</style><link href="../Styles/boilerplate.css" rel="stylesheet" type="text/css"/>
<link href="../Styles/Layout01.css" rel="stylesheet" type="text/css"/>
</head>
<body>
<div class="gridContainer clearfix">
<div id="Main"><div class="main">
<div class="feature">
　　
<h1>卷十四・諸侯王表第二</h1>
<hr/>
<p id="online_toc_0">昔周監於二代，<span class="style7">師古曰：「監，視也。二代，夏、殷也。」</span>三聖制法，<span class="style7">師古曰：「三聖謂文王、武王及周公也。」</span>立爵五等，<span class="style7">師古曰：「公、侯、伯、子、男。」</span>封國八百，同姓五十有餘。周公、康叔建於魯、衞，各數百里；太公於齊，亦五侯九伯之地。<span class="style7">臣瓚曰：「禮記王制云：『五國以為屬，屬有長；二百一十國以為州，州有伯。』」師古曰：「五侯，五等諸侯也。九伯，九州之伯也。伯，長也。」</span>詩載其制曰：「介人惟藩，大師惟垣。大邦惟屏，大宗惟翰。懷德惟寧，宗子惟城。母俾城壞，毋獨斯畏。」<span class="style7">師古曰：「大雅板之詩也。介，善也。藩，籬也。屏，蔽也。垣，牆也。翰，幹也。懷，和也。俾，使也。以善人為之藩籬，謂封周公、康叔於魯、衞；以大師為垣牆，謂封太公於齊也。大邦以為屏蔽，謂成國諸侯也；大宗以為楨幹，謂王之同姓也。能和其德則天下安寧，分建宗子則列城堅固。城不可使墮壞，宗不可使單獨。單獨墮壞，則畏懼斯至。」</span>所以親親賢賢，襃表功德，<span class="style7">師古曰：「親賢俱封，功德並建。」</span>關諸盛衰，深根固本，為不可拔者也。故盛則周、邵相其治，致刑錯；衰則五伯扶其弱，與共守。<span class="style7">師古曰：「伯讀曰霸。此五霸謂齊桓、宋襄、晉文、秦穆、吳夫差也。」</span>自幽、平之後，日以陵夷，<span class="style7">師古曰：「陵夷，言如山陵之漸平。夷謂頹替也。」</span>至虖阸`䧢河洛之閒，<span class="style7">應劭曰：「阸者，狹也。䧢者，踦䧢也。西迫強秦，東有韓魏，數見侵暴，踦䧢不安也。」師古曰：「阸音於懈反。䧢音區。」</span>分為二周，<span class="style7">師古曰：「謂東西二周也。」</span>有逃責之臺，被竊鈇之言。<span class="style7">服虔曰：「周赧王負責，無以歸之，主迫責急，乃逃於此臺，後人因以名之。」劉德曰：「洛陽南宮謻臺是也。」應劭曰：「竊鈇，謂出至路邊竊取人鈇也。」師古曰：「應說非也。鈇鉞，王者以為威，用斬戮也。言周室衰微，政令不行於天下，雖有鈇鉞，無所用之，是謂私竊隱藏之耳。被音皮義反。鈇音膚。謻音移，又音直移反。」</span>然天下謂之共主，<span class="style7">如淳曰：「雖至微弱，猶共以為之主。」</span>彊大弗之敢傾。<span class="style7">師古曰：「言諸侯雖彊大者，不敢傾滅周也。」</span>歷載八百餘年，數極德盡，旣於王赧，<span class="style7">師古曰：「旣亦盡也。赧，謚也，一曰名也，音女版反。」</span>降為庶人，用天年終。號位已絕於天下，尚猶枝葉相持，莫得居其虛位，海內無主三十餘年。<span class="style7">師古曰：「秦昭襄王五十二年周初亡，五十六年昭襄王卒，孝文王立一年而卒，莊襄王立四年而卒，子政立二十六年而乃并天下，自號始皇帝。是為三十五年無主也。」</span></p>
<p id="online_toc_1">秦據埶勝之地，騁狙詐之兵，<span class="style7">應劭曰：「狙，伺也，因間伺隙出兵也。狙音若蛆反。」師古曰：「音千絮反。」</span>蠶食山東，壹切取勝。<span class="style7">師古曰；「蠶食，解在異姓諸侯王表。壹切，解在平紀也。」</span>因矜其所習，自任私知，姍咲三代，盪滅古法，<span class="style7">師古曰：「姍，古訕字也。訕，謗也，音所諫反，又音刪。」</span>竊自號為皇帝，而子弟為疋夫，內亡骨肉本根之輔，外亡尺土藩翼之衞。陳、吳奮其白挺，<span class="style7">應劭曰：「白挺，大杖也。孟子書曰『可使制挺以撻秦楚』是也。」師古曰：「挺音徒鼎反。」</span>劉、項隨而斃之。故曰，周過其歷，秦不及期，國埶然也。<span class="style7">應劭曰：「武王克商，卜世三十，卜年七百，今乃三十六世，八百六十七歲，此謂過其歷者也。秦以謚法少，恐後世相襲，自稱始皇，子曰二世，欲以一迄萬，今至子而亡，此之為不及期也。」</span></p>
<p id="online_toc_2">漢興之初，海內新定，同姓寡少，懲戒亡秦孤立之敗，於是剖裂疆土，立二等之爵。<span class="style7">韋昭曰：「漢封功臣，大者王，小者侯也。」</span>功臣侯者百有餘邑，尊王子弟，大啟九國。<span class="style7">師古曰：「九國之數在下也。」</span>自鴈門以東，盡遼陽，為燕、代。<span class="style7">師古曰：「遼陽，遼水之陽也。」</span>常山以南，太行左轉，度河、濟，漸于海，為齊、趙。<span class="style7">師古曰：「太行，出名也。左轉，亦謂自太行而東也。漸，入也，一曰浸也。行音胡剛反。漸音子廉反，亦讀如本字。」</span>穀、泗以往，奄有龜、蒙，為梁、楚。<span class="style7">晉灼曰：「水經云泗水出魯卞縣。」臣瓚曰：「穀在彭城，泗之下流為穀水。」師古曰：「奄，覆也。龜、蒙，二山名。」</span>東帶江、湖，薄會稽，為荊吳。<span class="style7">文穎曰：「即今吳也。高帝六年為荊國，十年更名吳。」師古曰：「荊吳，同是一國也。」</span>北界淮瀕，略廬、衡，為淮南。<span class="style7">師古曰：「瀕，水涯也，音頻，又音賔。廬、衡，二山名也。」</span>波漢之陽，亘九嶷，為長沙。<span class="style7">鄭氏曰：「波音陂澤之陂。」孟康曰：「亘，竟也，音古贈反。」師古曰：「漢之陽者，循漢水而往也。水北曰陽。波音彼皮反，又音彼義反。九嶷，山名，有九峰，在零陵營道。嶷音疑。」</span>諸侯比境，周帀三垂，外接胡越。<span class="style7">師古曰：「比謂相接次也。三垂，謂北東南也。比音頻寐反。」</span>天子自有三河、東郡、潁川、南陽，<span class="style7">師古曰：「三河，河東、河南、河內也。」</span>自江陵以西至巴蜀，北自雲中至隴西，與京師內史凡十五郡，公主、列侯頗邑其中。<span class="style7">師古曰：「十五郡中又往往有列侯、公主之邑。」</span>而藩國大者夸州兼郡，連城數十，<span class="style7">師古曰：「夸音跨。」</span>宮室百官同制京師，可謂撟抂過其正矣。<span class="style7">師古曰：「撟與矯同。抂，曲也。正曲曰矯。言矯秦孤立之敗而大封子弟，過於強盛，有失中也。」</span>雖然，高祖創業，日不暇給，孝惠享國又淺，高后女主攝位，而海內晏如，<span class="style7">師古曰：「晏如，安然也。」</span>亡狂狡之憂，卒折諸呂之難，成太宗之業者，亦賴之於諸侯也。</p>
<p id="online_toc_3">然諸侯原本以大，末流濫以致溢，小者淫荒越法，大者睽孤橫逆，以害身喪國。<span class="style7">師古曰：「易睽卦九四爻辭曰『睽孤，見豕負塗』。睽孤，乖刺之意。睽音工攜反。」</span>故文帝采賈生之議分齊、趙，景帝用鼂錯之計削吳、楚。武帝施主父之冊，下推恩之令，使諸侯王得分戶邑以封子弟，不行黜陟，而藩國自析。自此以來，齊分為七<span class="style7">師古曰：「謂齊、城陽、濟北、濟南、淄川、膠西、膠東也。」</span>趙分為六，<span class="style7">師古曰：「謂趙、平原、真定、中山、廣川、河間也。」</span>梁分為五，<span class="style7">師古曰：「謂梁、濟川、濟東、山陽、濟陰也。」</span>淮南分為三。<span class="style7">師古曰：「謂淮南、衡山、廬江。」</span>皇子始立者，大國不過十餘城。長城、燕、代雖有舊名，皆亡南北邊矣。<span class="style7">如淳曰：「長沙之南更置郡，燕、代以北更置緣邊郡。其所有饒利、兵馬、器械，三國皆失之矣。」</span>景遭七國之難，抑損諸侯，減黜其官。<span class="style7">師古曰：「謂改丞相曰相，省御史大夫、廷尉、少府、宗正、博士，損大夫、謁者諸官長丞員等也。」</span>武有衡山、淮南之謀，作左官之律，<span class="style7">服虔曰：「仕於諸侯為左官，絕不得使仕於王侯也。」應劭曰：「人道上右，今舍天子而仕諸侯，故謂之左官也。」師古曰：「左官猶言左道也。皆僻左不正，應說是也。漢時依上古法，朝廷之列以右為尊，故謂降秩為左遷，仕諸侯為左官也。」</span>設附益之法，<span class="style7">張晏曰：「律鄭氏說，封諸侯過限曰附益。或曰阿媚王侯，有重法也。」師古：「附益者，蓋取孔子云『求也為之聚斂而附益之』之義也，皆背正法而厚於私家也。」</span>諸侯惟得衣食稅租，不與政事。<span class="style7">師古曰：「與讀曰豫。」</span></p>
<p id="online_toc_4">至於哀、平之際，皆繼體苗裔，親屬踈遠，<span class="style7">師古曰：「言非始封之君，皆其後裔也，故於天子益疏遠矣。」</span>生於帷牆之中，不為士民所尊，埶與富室亡異。而本朝短世，國統三絕，<span class="style7">師古曰：「謂成、哀、平皆早崩，又無繼嗣。」</span>是故王莽知漢中外殫微，本末俱弱，<span class="style7">師古曰：「殫，盡也，音單。」</span>亡所忌憚，生其姦心；因母后之權，假伊周之稱，顓作威福廟堂之上，不降階序而運天下。<span class="style7">師古曰：「序謂東西廂。顓與專同。」</span>詐謀旣成，遂據南面之尊，分遣五威之吏，馳傳天下，班行符命。漢諸侯王厥角<img alt="1023" src="../Images/2981c.gif"/>首，<span class="style7">應劭曰：「厥者，頓也。角者，頟角也。稽者，首至地也。言王莽漸漬威福日乆，亦值漢之單弱，王侯見莽篡弒，莫敢怨望，皆頓角稽首至地而上其璽綬也。」晉灼曰：「厥猶豎也，叩頭則額角豎。」師古曰：「應說是也。<img alt="1023" src="../Images/2981c.gif"/>音口禮反，與稽同。」</span>奉上璽韍，惟恐在後，<span class="style7">師古曰：「韍音弗，璽之組也。」</span>或迺稱美頌德，以求容媚，豈不哀哉！是以究其終始彊弱之變，明監戒焉。</p>
<br/>
<table class="style10">
<tbody>
<tr>
<td class="tdT1">號謚</td>
<td class="tdT2">屬</td>
<td class="tdT2">始封</td>
<td class="tdT2">子</td>
<td class="tdT2">孫</td>
<td class="tdT2">曾孫</td>
<td class="tdT2">玄孫</td>
<td class="tdT2">六世</td>
<td class="tdT2">七世
                                <p class="style7" id="online_toc_5">張晏曰：「禮，服盡於玄孫，故以世數名也。」</p></td>
</tr>
<tr>
<td>楚元王交</td>
<td>高帝弟。
                                <p class="style7" id="online_toc_6">師古曰：「楚元王，帝弟，而表居代王前者，以封日先後為次也。」</p></td>
<td>六年正月丙午立，二十三年薨。</td>
<td>孝文二年，夷王郢客嗣，四年薨。</td>
<td>六年，王戊嗣，二十一年，孝景三年，反，誅。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>孝景四年，文王禮以元王子平陸侯紹封，三年薨。</td>
<td>七年，安王道嗣，二十二年薨。</td>
<td>元朔元年，襄王注嗣，十二年薨。</td>
<td>元鼎元年，節王純嗣，十六年薨。</td>
<td>天漢元年，王延壽嗣，三十二年，地節元年，謀反，誅。</td>
<td>　</td>
</tr>
<tr>
<td>代王喜</td>
<td>高帝兄。</td>
<td>正月壬子立，七年，為匈奴所攻，棄國自歸，廢為郃陽侯，孝惠二年薨。</td>
<td>吳
                                <p id="online_toc_7">高祖十二年十月辛丑，王濞以故代王子沛侯立，四十二年，孝景三年，反，誅。</p></td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>齊悼惠王肥</td>
<td>高帝子</td>
<td>正月壬子立，十三年薨。</td>
<td>孝惠七年，哀王襄嗣，十二年薨。</td>
<td>孝文二年，文王則嗣，十四年薨，亡後。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>孝文十六年，孝王將閭以悼惠王子楊虛侯紹封，十一年薨。</td>
<td>孝景四年，懿王壽嗣，二十三年薨。</td>
<td>元光四年，厲王次昌嗣，五年薨，亡後。</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>城陽
                                <p id="online_toc_8">孝文二年二月乙卯，景王章以悼惠王子朱虛侯立，二年薨。</p></td>
<td>四年，共王喜嗣，八年，徙淮南，四年，復還，凡三十三年薨。</td>
<td>孝景後元年，頃王延嗣，二十六年薨。</td>
<td>元狩六年，敬王義嗣，九年薨。</td>
<td>元封三年，惠王武嗣，十一年薨。</td>
<td>天漢四年，荒王順嗣，四十六年薨。</td>
</tr>
<tr>
<td>　</td>
<td>　</td>
<td>　</td>
<td>八世
                                <p id="online_toc_9">甘露三年，戴王恢嗣，八年薨。</p></td>
<td>九世
                                <p id="online_toc_10">永光元年，孝王景嗣，二十四年薨。</p></td>
<td>十世
                                <p id="online_toc_11">鴻嘉二年，哀王雲嗣，一年薨，亡後。永始元年，王俚以雲弟紹封，二十五年，王莽篡位，貶為公，明年廢。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>濟北
                                <p id="online_toc_12">二月乙卯，王興居以悼惠王子東牟侯立，二年謀反，誅。</p></td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>菑川
                                <p id="online_toc_13">十六年四月丙寅，懿王志以悼惠王子安都侯立為濟北王，十一年，孝景四年，徙菑川，三十五年薨。</p></td>
<td>元光六年，靖王建嗣，二十年薨。</td>
<td>元封二年，頃王遺嗣，三十五年薨。</td>
<td>元平元年，思王終古嗣，二十八年薨。</td>
<td>初元三年，考王尚嗣，六年薨。</td>
<td>永光四年，孝王橫嗣，三十一年薨。</td>
</tr>
<tr>
<td>　</td>
<td>　</td>
<td>　</td>
<td>八世
                                <p id="online_toc_14">元延四年，懷王友嗣，六年薨。</p></td>
<td>九世
                                <p id="online_toc_15">建平四年，王永嗣，十二年，王莽篡位，貶為公，明年廢。</p></td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>濟北
                                <p id="online_toc_16">四月丙寅，王辟光以悼王子扐侯立，十一年反，誅。 </p>
<p class="style7" id="online_toc_17">師古曰：「扐音力」。</p></td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>菑川
                                <p id="online_toc_18">四月丙寅，王賢以悼惠王子武城侯立，十一年反，誅。</p></td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>膠西
                                <p id="online_toc_19">四月丙寅，王卬以悼惠王子平昌侯立，十一年反，誅。</p></td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>膠東
                                <p id="online_toc_20">四月丙寅，王熊渠以悼惠王子白石侯立，十一年反，誅。</p></td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>荊王賈</td>
<td>高帝從父弟。</td>
<td>六年正月丙午立，六年十二月，為英布所攻，亡後。</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>淮南厲王長</td>
<td>高帝子。</td>
<td>十一年十月庚午立，二十三年，孝文六年，謀反，廢徙蜀，死雍。</td>
<td>十六年四月丙寅，王安以厲王子阜陵侯紹封，四十三年，元狩元年，謀反，自殺。</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>衡山
                                <p id="online_toc_21">四月丙寅，王賜以厲王子陽周侯立為廬江王，十二年，徙衡山，四十三年，謀反，自殺。</p></td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>濟北
                                <p id="online_toc_22">四月丙寅，王勃以厲王子安陽侯立為衡山王，十二年，徙濟北，一年薨，謚曰貞王。</p></td>
<td>孝景六年，成王胡嗣，五十四年薨。</td>
<td>天漢四年，王寬嗣，十一年，後二年，謀反，自殺。</td>
<td>　</td>
<td>　</td>
<td>　</td>
</tr>
<tr>
<td>趙隱王如意</td>
<td>高帝子。</td>
<td>九年四月立，十二年，為呂太后所殺，亡後。</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>代王</td>
<td>高帝子。</td>
<td>十一年正月丙子立，十七年，高后八年，為皇帝。</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>趙共王恢
                                <p class="style7" id="online_toc_23">師古曰：「共讀曰恭。下皆類此。」</p></td>
<td>高帝子。</td>
<td>十一年三月丙午，為梁王，十六年，高后七年，徙趙，其年自殺，亡後。</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>趙幽王友</td>
<td>高帝子。</td>
<td>十一年三月丙寅，立為淮陽王，二年，徙趙，十四年，高后七年，自殺。</td>
<td>孝文元年，王遂以幽王子紹封，二十六年，孝景三年，反，誅。</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>河間
                                <p id="online_toc_24">孝文二年三月乙卯，文王辟彊以幽王子立，十三年薨。</p></td>
<td>十五年，哀王福嗣，一年薨，亡後。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>燕靈王建</td>
<td>高帝子。</td>
<td>十二年二月甲午立，十五年，高后七年，薨。呂太后殺其子。</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>燕敬王澤</td>
<td>高帝從祖昆弟。</td>
<td>高後七年，以營陵侯立為琅邪王，二年，孝文元年，徙燕，二年薨。</td>
<td>三年，康王嘉嗣，二十六年薨。</td>
<td>孝景六年，王定國嗣，二十四年，坐禽獸行，自殺。</td>
<td>　</td>
<td>　</td>
<td>　</td>
<td>　</td>
</tr>
</tbody>
</table>
<p id="online_toc_25">右高祖十一人。吳隨父，凡十二人。 </p>
<p id="online_toc_26"><span class="style7">師古曰：「吳王濞從其父代王喜在此表中，故十二人也。」</span> </p>
<table class="style10">
<tbody>
<tr>
<td class="tdT1">梁懷王揖</td>
<td class="tdT2">文帝子。</td>
<td class="tdT2">二年二月乙卯立，十年薨，亡後。</td>
<td class="tdT2">　</td>
<td class="tdT2">　</td>
<td class="tdT2">　</td>
<td class="tdT2">　</td>
<td class="tdT2">　</td>
<td class="tdT2">　</td>
</tr>
<tr>
<td>梁孝王武</td>
<td>文帝子。</td>
<td>二月乙卯，立為代王，三年，徙為淮陽王，十年，徙梁，三十五年薨。</td>
<td>孝景後元年，恭王買嗣，七年薨。</td>
<td>建元五年，平王襄嗣，四十年薨。</td>
<td>太始元年，貞王毋傷嗣，十一年薨。</td>
<td>始元二年，敬王定國嗣，四十年薨。</td>
<td>初元四年，夷王遂嗣，六年薨。</td>
<td>永光五年，荒王嘉嗣，十五年薨。</td>
</tr>
<tr>
<td>　</td>
<td>　</td>
<td>八世
                                <p id="online_toc_27">陽朔元年，王立嗣，二十七年，元始三年，有罪，廢，徙漢中，自殺。元始五年二月丁酉，王音以孝王玄孫之曾孫紹封，五年，王莽篡位，貶為公，明年廢。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>濟川
                                <p id="online_toc_28">孝景中六年五月丙戌，王明以孝王子桓邑侯立，七年，建元三年，坐殺中傅，廢遷房陵。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>濟東
                                <p id="online_toc_29">五月丙戌，王彭離以孝王子立，二十九年，坐殺人，廢遷上庸。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>山陽
                                <p id="online_toc_30">五月丙戌，哀王定以孝王子立，九年薨，亡後。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>濟陰
                                <p id="online_toc_31">五月丙戌，哀王不識以孝王子立，二年薨，亡後。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>代孝王參</td>
<td>文帝子。</td>
<td>二月乙卯，立為太原王，三年，更為代王，七年薨。</td>
<td>孝文後三年，恭王登嗣，二十九年薨。</td>
<td>清河
                                <p id="online_toc_32">元光三年，剛王義嗣，十九年，元鼎三年，徙清河，三十八年薨。</p></td>
<td>太始三年，頃王陽嗣，二十五年薨。</td>
<td>地節元年，王年嗣，四年，坐與同產妹姦，廢遷房陵，與邑百家。</td>
<td>廣宗
                                <p id="online_toc_33">元始二年四月丁酉，王如意以孝王玄孫之子紹封，七年，王莽篡位，貶為公，明年廢。</p></td>
<td>　</td>
</tr>
</tbody>
</table>
<p id="online_toc_34">右孝文三人。齊、城陽、兩濟北、濟南、菑川、膠西、膠東、趙、河閒、淮南、衡山十二人隨父，凡十五人。</p>
<table class="style10">
<tbody>
<tr>
<td class="tdT1">河間獻王德</td>
<td class="tdT2">景帝子。</td>
<td class="tdT2">二年三月甲寅立，二十六年薨。</td>
<td class="tdT2">元光六年，共王不周嗣，四年薨。</td>
<td class="tdT2">元朔四年，剛王基嗣，十二年薨。</td>
<td class="tdT2">元鼎四年，頃王緩嗣，十七年薨。</td>
<td class="tdT2">天漢四年，孝王慶嗣，四十三年薨。</td>
<td class="tdT2">五鳳四年，王元嗣，十七年，建昭元年，坐殺人，廢遷房陵。</td>
<td class="tdT2">　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>建始元年正月丁亥，惠王良以孝王子紹封，二十七年薨。</td>
<td>建平二年，王尚嗣，十四年，王莽篡位，貶為公，明年廢。</td>
</tr>
<tr>
<td>臨江哀王閼
                                <p id="online_toc_35">師古曰：「閼音一曷反。」</p></td>
<td>景帝子。</td>
<td>三月甲寅立，三年薨，亡後。</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>魯共王餘</td>
<td>景帝子。</td>
<td>三月甲寅，立為淮陽王，二年，徙魯，二十八年薨。</td>
<td>元朔元年，安王光嗣，四十年薨。</td>
<td>後元元年，孝王慶忌嗣，三十七年薨。</td>
<td>甘露三年，頃王封嗣，二十八年薨。</td>
<td>陽朔二年，文王睃嗣，十九年薨，亡後。
                                <p class="style7" id="online_toc_36">晉灼曰：「睃音鐫。」師古曰：「睃音子緣反。」</p></td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>　</td>
<td>建平三年六月辛卯，王閔以頃王子郚鄉侯紹封，十三年，王莽篡位，貶為公，明年，獻神書言莽德，封列侯，賜姓王。
                                <p class="style7" id="online_toc_37">師古曰：「郚音吾，又音魚。」</p></td>
<td>　</td>
<td>　</td>
<td>　</td>
</tr>
<tr>
<td>江都易王非
                                <p class="style7" id="online_toc_38">師古曰：「謚法，好更故舊曰易。」</p></td>
<td>景帝子。</td>
<td>三月甲寅，立為汝南王，二年，徙江都，二十八年薨。</td>
<td>元朔二年，王建嗣，六年，元狩二年，謀反，自殺。</td>
<td>廣世
                                <p id="online_toc_39">元始二年四月丁酉，王宮以易王庶孫盱眙侯子紹封，五年，王莽篡位，貶為公，明年廢。</p></td>
<td>　</td>
<td>　</td>
<td>　</td>
<td>　</td>
</tr>
<tr>
<td>趙敬肅王彭祖</td>
<td>景帝子。</td>
<td>二月甲寅，立為廣川王，四年，徙趙，六十三年薨。</td>
<td>征和元年，頃王昌嗣，十九年薨。</td>
<td>本始元年，懷王尊嗣，五年薨。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>地節四年二月甲子，哀王高以頃王子紹封，四月薨。</td>
<td>元康元年，共王充嗣，五十六年薨。</td>
<td>元延三年，王隱嗣，十九年，王莽篡位，貶為公，明年廢。</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>平干
                                <p id="online_toc_40">征和二年，頃王偃以敬肅王小子立，十一年薨。</p></td>
<td>元鳳元年，繆王元嗣，二十四年，五鳳二年，坐殺謁者，會薨，不得代。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>長沙定王發</td>
<td>景帝子。</td>
<td>三月甲寅立，二十八年薨。</td>
<td>元朔二年，戴王庸嗣，二十七年薨。</td>
<td>天漢元年，頃王附朐嗣，十七年薨。
                                <p class="style7" id="online_toc_41">晉灼曰：「附音符。」師古曰：「附讀如本字。朐音劬。本傳作鮒鮈，其音同耳。」</p></td>
<td>始元四年，剌王建德嗣，三十四年薨。</td>
<td>黃龍元年，煬王旦嗣，二年薨，亡後。</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>初元四年，孝王宗以剌王子紹封，三年薨。</td>
<td>永光二年，繆王魯人嗣，四十八年薨。</td>
<td>居攝二年，舜嗣，二年，王莽篡位，貶為公，明年廢。</td>
</tr>
<tr>
<td>膠西於王端</td>
<td>景帝子。</td>
<td>三年六月乙巳立，四十七年，元封三年薨，亡後。</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>中山靖王勝</td>
<td>景帝子。</td>
<td>六月乙巳立，四十二年薨。</td>
<td>元鼎五年，哀王昌嗣，二年薨。</td>
<td>元封元年，穅王昆侈嗣，二十一年薨。
                                <p class="style7" id="online_toc_42">師古曰：「穅音與康同，穅，惡謚也。好樂怠政曰穅。它皆類此。」</p></td>
<td>征和四年，頃王輔嗣，三年薨。</td>
<td>始元元年，憲王福嗣，十七年薨。</td>
<td>地節元年，懷王脩嗣，十五年薨，亡後。</td>
<td>廣德
                                <p id="online_toc_43">鴻嘉二年八月，夷王雲客以懷王從父弟子紹封，一年薨，亡後。</p></td>
</tr>
<tr>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>廣平
                                <p id="online_toc_44">建平三年正月壬寅，王漢以夷王弟紹封，十三年，王莽篡位，貶為公，明年廢。</p></td>
</tr>
<tr>
<td>膠東王</td>
<td>景帝子。</td>
<td>四年四月乙巳立，四年為皇太子。</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>臨江愍王榮</td>
<td>景帝子。</td>
<td>七年十一月己酉，以故皇太子立，三年，坐侵廟壖地為宮，自殺。</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>廣川惠王越</td>
<td>景帝子。</td>
<td>中二年四月乙巳立，十二年薨。</td>
<td>建元五年，繆王齊嗣，四十五年薨。</td>
<td>征和二年，王去嗣，二十二年，本始四年，坐亨姬不道，廢徙上庸，予邑百戶。
                                <p class="style7" id="online_toc_45">師古曰：「忿怒其姬，亨煮而殺。」</p></td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>地節四年五月庚午，戴王文以繆王子紹封，二年薨。</td>
<td>元康二年，王汝陽嗣，十五年，甘露四年，殺人，廢徙房陵。</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>　</td>
<td>廣德
                                <p id="online_toc_46">元始二年四月丁酉，靜王榆以惠王曾孫戴王子紹封，四年薨。</p></td>
<td>居攝元年，王赤嗣，三年，王莽篡位，貶為公，明年廢。</td>
<td>　</td>
<td>　</td>
</tr>
<tr>
<td>膠東康王寄</td>
<td>景帝子。</td>
<td>四月乙巳立，二十八年薨。</td>
<td>元狩三年，哀王賢嗣，十四年薨。</td>
<td>元封五年，戴王通平嗣，二十四年薨。</td>
<td>始元五年，頃王音嗣，五十四年薨。</td>
<td>河平元年，恭王授嗣，十四年薨。</td>
<td>永始三年，王殷嗣，二十三年，王莽篡位，貶為公，明年廢。</td>
<td>　</td>
</tr>
<tr>
<td>　</td>
<td>　</td>
<td>　</td>
<td>六安
                                <p id="online_toc_47">元狩二年七月壬子，恭王慶以康王少子立，三十八年薨。</p></td>
<td>始元四年，夷王祿嗣，十年薨。</td>
<td>本始元年，繆王定嗣，二十三年薨。</td>
<td>甘露四年，頃王光嗣，二十七年薨。</td>
<td>陽朔二年，王育嗣，三十三年，王莽篡位，貶為公，明年廢。</td>
<td>　</td>
</tr>
<tr>
<td>清河哀王乘</td>
<td>景帝子。</td>
<td>中三年三月丁酉立，十二年薨，亡後。</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>常山憲王舜</td>
<td>景帝子。</td>
<td>中五年三月丁巳立，三十二年薨。</td>
<td>元鼎三年，王勃嗣，坐憲王喪服姦，廢徙房陵。</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>真定
                                <p id="online_toc_48">元鼎三年，頃王平以憲王子紹封，二十五年薨。</p></td>
<td>征和四年，烈王偃嗣，十八年薨。</td>
<td>本始三年，孝王申嗣，三十三年薨。</td>
<td>建昭元年，安王雍嗣，十六年薨。</td>
<td>陽朔三年，共王普嗣，十五年薨。</td>
<td>綏和二年，王楊嗣，十六年，王莽篡位，貶為公，明年廢。</td>
</tr>
<tr>
<td>　</td>
<td>　</td>
<td>　</td>
<td>泗水
                                <p id="online_toc_49">元鼎二年，思王商以憲王少子立，十五年薨。</p></td>
<td>太初二年，哀王安世嗣，一年薨，亡後。</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>三年，戴王賀以思王子紹封，二十年薨。</td>
<td>元鳳元年三月丙子，勤王綜嗣，三十九年薨。</td>
<td>永光三年，戾王駿嗣，三十一年薨。</td>
<td>元廷三年，王靖嗣，十九年，王莽篡位，貶為公，明年廢。</td>
<td>　</td>
</tr>
</tbody>
</table>
<p id="online_toc_50">右孝景十四人。楚、濟川、濟東、山陽、濟陰五人隨父，凡十九人。 </p>
<p id="online_toc_51"><span class="style7">師古曰：「此表列諸王次第與本傳不同者，本傳因母氏之次而盡言所生，表則敘其昆弟長幼。又臨江閔王封時年月在後，故不同也。它皆類此。」</span> </p>
<table class="style10">
<tbody>
<tr>
<td class="tdT1">齊懷王閎</td>
<td class="tdT2">武帝子。</td>
<td class="tdT2">元狩六年四月乙巳立，八年，元封元年薨，亡後。</td>
<td class="tdT2">　</td>
<td class="tdT2">　</td>
<td class="tdT2">　</td>
<td class="tdT2">　</td>
<td class="tdT2">　</td>
<td class="tdT2">　</td>
</tr>
<tr>
<td>燕剌王旦</td>
<td>武帝子。</td>
<td>四月乙巳立，三十七年，元鳳元年，坐謀反，自殺。</td>
<td>廣陽
                                <p id="online_toc_52">本始元年五月，頃王建以剌王子紹封，二十九年薨。</p></td>
<td>初元五年，穆王舜嗣，二十一年薨。</td>
<td>陽朔二年，思王璜嗣，二十一年薨。</td>
<td>建平四年，王嘉嗣，十二年，王莽篡位，貶為公，明年廢。</td>
<td>　</td>
<td>　</td>
</tr>
<tr>
<td>廣陵厲王胥</td>
<td>武帝子。</td>
<td>四月乙巳立，六十三年，五鳳四年，坐祝詛上，自殺。</td>
<td>初元二年三月壬申，孝王霸以厲王子紹封，十三年薨。</td>
<td>建昭五年，共王意嗣，十三年薨。</td>
<td>建始二年，哀王護嗣，十五年薨，亡後。</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>元延二年，靖王守以孝王子紹封，十七年薨。</td>
<td>居攝二年，王宏嗣，三年，王莽篡位，貶為公，明年廢。</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>高密
                                <p id="online_toc_53">本始元年十月，哀王弘以厲王子立，八年薨。</p></td>
<td>元康元年，頃王章嗣，三十四年薨。</td>
<td>建始二年，懷王寬嗣，十一年薨。</td>
<td>鴻嘉元年，王慎嗣，二十九年，王莽篡位，貶為公，明年廢。</td>
<td>　</td>
<td>　</td>
</tr>
<tr>
<td>昌邑哀王髆</td>
<td>武帝子。</td>
<td>天漢四年六月乙丑立，十一年薨。</td>
<td>始元元年，王賀嗣，十二年，徵為昭帝後，立二十七日，以行淫亂，廢歸故國，予邑三千戶。</td>
<td>　</td>
<td>　</td>
<td>　</td>
<td>　</td>
<td>　</td>
</tr>
</tbody>
</table>
<p id="online_toc_54">右孝武四人。六安、真定、泗水、平干四人隨父，凡八人。</p>
<table class="style10">
<tbody>
<tr>
<td class="tdT1">淮陽憲王欽</td>
<td class="tdT2">宣帝子。</td>
<td class="tdT2">元康三年四月丙子立，三十六年薨。</td>
<td class="tdT2">河平二年，文王玄嗣，二十六年薨。</td>
<td class="tdT2">元壽二年，王縯嗣，十九年，王莽篡位，貶為公，明年廢。
                                <p class="style7" id="online_toc_55">師古曰：「縯音羊善反。」</p></td>
<td class="tdT2">　</td>
<td class="tdT2">　</td>
<td class="tdT2">　</td>
<td class="tdT2">　</td>
</tr>
<tr>
<td>東平思王宇</td>
<td>宣帝子。</td>
<td>甘露二年十月乙亥立，三十二年薨。</td>
<td>鴻嘉元年，煬王雲嗣，十六年，建平三年，坐祝詛上，自殺。</td>
<td>元始元年二月丙辰，王開明嗣，立五年薨，亡後。</td>
<td>　</td>
<td> </td>
<td> </td>
<td> </td>
</tr>
<tr>
<td>　</td>
<td>　</td>
<td>　</td>
<td>　</td>
<td>中山
                                <p id="online_toc_56">元始元年二月丙辰，王成都以思王孫桃鄉頃侯宣子立，奉中山孝王後，八年，王莽篡位，貶為公，明年，獻書言莽德，封列侯，賜姓王。</p></td>
<td>居攝元年，嚴鄉侯子匡為東平王。</td>
<td> </td>
<td> </td>
<td> </td>
</tr>
<tr>
<td>楚孝王囂
                                <p class="style7" id="online_toc_57">師古曰：「囂音敖。」</p></td>
<td>宣帝子。</td>
<td>十月乙亥，立為定陶王，四年，徙楚，二十八年薨。</td>
<td>陽朔元年，懷王芳嗣，一年薨，亡後。</td>
<td>　</td>
<td>　</td>
<td> </td>
<td> </td>
<td> </td>
</tr>
<tr>
<td>　</td>
<td>　</td>
<td>　</td>
<td>陽朔二年，思王衍以孝王子紹封，二十一年薨。</td>
<td>元壽元年，王紆嗣，十年，王莽篡位，貶為公，明年廢。</td>
<td>　</td>
<td> </td>
<td> </td>
<td> </td>
</tr>
<tr>
<td>　</td>
<td>　</td>
<td>　</td>
<td>　</td>
<td>信都
                                <p id="online_toc_58">綏和元年十一月壬子，王景以孝王孫立為定陶王，奉恭王後，三年，建平二年，徙信都，十三年，王莽篡位，貶為公，明年廢。</p></td>
<td>　</td>
<td> </td>
<td> </td>
<td> </td>
</tr>
<tr>
<td>中山哀王竟</td>
<td>宣帝子。</td>
<td>初元二年二月丁巳，立為清河王，五年，徙中山王，十三年薨，亡後。</td>
<td>　</td>
<td>　</td>
<td>　</td>
<td> </td>
<td> </td>
<td> </td>
</tr>
</tbody>
</table>
<p id="online_toc_59">右孝宣四人。燕王繼絕，高密隨父，凡六人。 </p>
<table class="style10">
<tbody>
<tr>
<td class="tdT1">定陶共王康</td>
<td class="tdT2">元帝子。</td>
<td class="tdT2">永光三年三月，立為濟陽王，八年，徙山陽，八年，河平四年四月，徙定陶，凡十九年薨。</td>
<td class="tdT2">陽朔三年，王欣嗣，十四年，綏和元年，為皇太子。</td>
<td class="tdT2">　</td>
<td class="tdT2">　</td>
<td class="tdT2">　</td>
<td class="tdT2">　</td>
<td class="tdT2">　</td>
</tr>
<tr>
<td>中山孝王興</td>
<td>元帝子</td>
<td>建昭二年六月乙亥，立為信都王，十五年，陽朔二年，徙中山，凡三十年薨。</td>
<td>綏和二年，王箕子嗣，六年，元壽二年，立為皇帝。</td>
<td> </td>
<td> </td>
<td> </td>
<td> </td>
<td> </td>
</tr>
</tbody>
</table>
<p id="online_toc_60">右孝元二人。廣陵繼絕，凡三人。孝成時河閒、廣德、定陶三國，孝哀時廣平一國，孝平時東平、中山、廣德、廣世、廣宗五國，皆繼絕。</p>
<hr/>
</div>
<!-- end .main --></div>
<!-- end #main --></div>
</div>
</body></html>